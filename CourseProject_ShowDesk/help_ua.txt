ВСТУП

Ця програма створена для автоматизації процесів, пов’язаних із керуванням концертними, театральними або іншими подієвими майданчиками. Вона дозволяє створювати структуру залу (сцени, зони, місця), здійснювати продаж квитків, контролювати заповнюваність місць, управляти персоналом і аналізувати статистику продажів.

Основна мета програми — надати інструмент для ефективного адміністрування подій, зменшення кількості помилок при продажу квитків, забезпечення гнучкого управління ролями персоналу та створення повної аналітики роботи закладу.

Кожен користувач має свою роль (Адміністратор, Касир або Директор), яка визначає доступний функціонал. Детальніше про функції кожної ролі читайте у відповідних розділах.

Увага! Якщо у системі ще не зареєстровано жодного користувача, доступ до програми можливий лише в ролі Директора без пароля. Рекомендується після першого налаштування системи перевірити доступність функціоналу під кожною роллю.


НАЛАШТУВАННЯ ПРОГРАМИ

1. Підключення до бази даних MongoDB

Програма використовує MongoDB як основне сховище даних. Перед початком роботи потрібно вказати рядок підключення до MongoDB у налаштуваннях. Наприклад:
mongodb://localhost:27017

Якщо сервер вимагає авторизацію — потрібно вказати логін і пароль у цьому рядку.

При першому запуску програма автоматично створить базу та колекції, якщо вони відсутні.

Стандартні назви колекцій:
- Event – батьківська колекція
- Employees – список робітників
- Stages – список залів
- UpcomingPerformances – список майбутніх сеансів
- PastPerformances – список минулих сеансів

Ці назви можна змінити у налаштуваннях (вкладка-DataBase).

2. Назва компанії

У налаштуваннях потрібно вказати назву компанії, яка буде друкуватися у верхній частині квитка. Назва зберігається локально у даних програми. Якщо її не вказати — квитки будуть надруковані з назвою програми у заголовку «ShowDesk».

3. Початковий доступ до програми

Якщо в базі даних ще не зареєстровано жодного користувача:
- Вхід у систему можливий тільки в ролі "Директор" без логіну й пароля.
- У цьому режимі директор повинен додати хоча б одного користувача і призначити йому ролі (наприклад, Касир, Адміністратор, Директор).

Після створення хоча б одного користувача з роллю "Директор", надалі увійти в програму можливо буде лише за зареєстрованими обліковими даними.

*Увага доступ до налаштувань має лише обліковий запис з роллю директора!*

5. Рекомендаційні налаштування

- Оберіть папку для зберігання чеків у налаштуваннях, тоді ця функція буде виконуватися автоматично.
- Введіть знак валюти вашої країни.


РОЛІ КОРИСТУВАЧІВ
--------------------------------
ДИРЕКТОР
--------------------------------

Директор може:

- Змінювати налаштування програми.
- Створювати та змінювати облікові записи робітників.

--------------------------------
АДМІНІСТРАТОР
--------------------------------

Адміністратор має можливість:

- Додавання, редагування та видалення сцен.
- Робота з зонами кожної сцени (додавання, редагування).
- Налаштування місць для кожної зони (кількість, ціна тощо).
- Додавати, редагувати та видаляти події.
- Також має усі можливості що й касир.

--------------------------------
КАСИР
--------------------------------

Касир має можливість:

- Переглядати список доступних подій та сцен.
- Продавати квитки.
- Перевіряти наявність місць у відповідних зонах.
- Створювати та переглядати статистику продаж.

РОБОТА З ПОДІЯМИ

Розділ "Робота з подіями" дозволяє керувати всіма запланованими заходами, які відбуватимуться на майданчику.
Кожна подія має обов'язкові параметри, які потрібно вказати для її створення:

 - Назва події;
 - Дата та час початку;
 - Базова ціна квитка;
 - Тривалість заходу;
 - Назва сцени або залу.

Функціонал розділу:

 - Перегляд подій
Користувач може переглядати список усіх створених подій. Реалізована можливість сортування за назвою, датою, тривалістю або ціною.

 - Додавання нової події
Створення події виконується через окрему форму. При заповненні потрібно уважно вводити правильну дату, тривалість та вибрати відповідну сцену.

 - Редагування подій
Користувач має можливість змінити будь-які параметри вже створеної події (наприклад, змінити дату проведення або базову вартість квитка).

 - Видалення подій
Перед видаленням події система запитує підтвердження користувача для уникнення випадкового видалення важливих записів.

 - Архівація минулих подій
Після завершення дати проведення події, програма автоматично переносить подію до розділу архіву "Минулі події".

Рекомендація: Завжди перевіряйте правильність введених даних перед збереженням події для уникнення плутанини в розкладі.

ПРОДАЖ КВИТКІВ

Розділ "Продаж квитків" забезпечує процес оформлення квитків для клієнтів та облік продажів.

Функціонал розділу:

 - Вибір події для продажу
Користувач повинен обрати подію зі списку доступних. Відображається актуальний перелік подій із можливістю пошуку та фільтрації.

 - Перегляд доступних місць
Після вибору події відображається план сцени із зонами та місцями. Місця позначаються різними кольорами в залежності від статусу:
    - Вільне місце;
    - Заброньоване або продане місце.

 - Вибір місця
Користувач обирає вільне місце для продажу. При виборі система автоматично розраховує вартість квитка, враховуючи категорію місця.

 - Оформлення продажу
Після вибору місця натискається кнопка "Продати квиток". Квиток зберігається у базі даних, і місце стає недоступним для подальшого вибору.

 - Друк або збереження чека
Після успішного продажу система пропонує надрукувати чек або зберегти його у вказаній папці у вигляді електронного документа.

 - Помилки продажу
У випадку помилки (наприклад, місце вже зайнято), система відобразить повідомлення із поясненням і не допустить подвійного продажу.

Рекомендація: Перед підтвердженням продажу обов’язково переконайтеся, що вибране місце правильне.

СТАТИСТИКА І ЗВІТНІСТЬ

Розділ "Статистика і звітність" надає інструменти для аналізу діяльності закладу за певний період.

Функціонал розділу:

 - Формування звітів за період
Користувач може обрати початкову та кінцеву дати для аналізу продажів квитків. Всі продажі у цьому інтервалі будуть враховані у звіті.

 - Формування звітів за касиром
Доступна можливість сформувати звіт тільки по окремому касиру для аналізу його індивідуальної продуктивності.

 - Формування загальних звітів
Формуються звіти по всіх користувачах, де відображаються:

 - Загальна кількість проданих квитків;

 - Загальна виручка;

 - Середня ціна одного квитка.

 - Експорт звітів
Звіти можуть бути збережені у вигляді файлів для подальшого аналізу або друку.

Перевірка показників у реальному часі
Під час роботи система відображає поточні продажі, що дозволяє оперативно контролювати ситуацію.

Рекомендація: Регулярно зберігайте сформовані звіти для подальшої аналітики і статистики закладу.